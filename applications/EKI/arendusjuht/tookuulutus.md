# Eesti Keele Instituut - IT arendusjuht

**Kuulutus sisestati:** 11.06.2025  
**Aegub:** 07.07.2025  
**Asukoht:** Tallinn, Harjumaa  
**Töö tüüp:** Täistööaeg  
**Lisainfo:** Palgatöötaja  

---

## Sinu tööks on:

- Arendusprojektide juhtimine algusest lõpuni (sh ajakava, eelarve ja ressursside juhtimine)
- IT arenduskorra väljatöötamine ja rakendamine
- Arendusmeeskonna juhtimine ja toetamine
- Koostöö sisemiste ja välimiste partneritega arendusvajaduste kaardistamisel ning lahenduste leidmisel
- Infosüsteemide arendus- ja integratsioonivajaduste analüüsimine
- Arendustööde kvaliteedi tagamine ning dokumentatsiooni haldamine

## Keda me ootame?

Head arendusjuhti iseloomustab analüütiline ja süsteemne mõtlemine, tulemustele orienteeritus, algatus- ja otsustusvõime ning hea suhtlemis- ja koostööoskus.

Ootame sind, kui sul on:

- Kõrg- või kutsekeskharidus infotehnoloogia valdkonnas
- Varasem töökogemus IT arendusjuhi või projektijuhina vähemalt 2 aastat
- Tarkvaraarendusprotsesside ja metoodikate tundmine
- Eesti keele oskus C1 tasemel, inglise keele oskus vähemalt B2 tasemel

Eelise annab tarkvaraarenduse või projektijuhtimise (nt Agile, Scrum) täiendkoolituse läbimine.

## Miks meile tulla?

Hetkel töötab meie Tallinna ja Tartu kontoris kokku 96 inimest. Toetame tervislikke eluviise, soosime kaugtööd ja paindlikku tööaega. Väärtustame eesmärkidele pühendunud ennastjuhtivaid inimesi, reaalseid tulemusi ja südamega tehtud tööd.

Mida me oma töötajatele pakume ja miks meiega liituda, vaata https://eki.ee/asutus/toole/.

## Eesti Keele Instituut

EKI on kaasaegne, professionaalne ja usaldusväärne keelevaldkonna uurimiskeskus. Seisame eesti keele säilimise ja arengu eest. Töötame selle nimel, et eesti keelega saaks hakkama kõikjal Eestis, sh kiirelt arenevas digitaalruumis. Väärtustame eesmärkidele pühendunud ennastjuhtivaid inimesi, reaalseid tulemusi ja südamega tehtud tööd.

**Kontakt:**  
Roosikrantsi 6, 10119, Tallinn, Harjumaa
