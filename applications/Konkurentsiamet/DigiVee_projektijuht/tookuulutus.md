# Tööpakkumine: DigiVee Projektijuht

Last updated: 2025-11-20T19:30:02+02:00

**Allikas:** <https://www.tootukassa.ee/et/toopakkumised/projektijuht-807075>  
**Kuupäev:** 2025-11-20  
**Kandideerimise tähtaeg:** 30.11.2025

## Tööandja

**Konkurentsiamet**  
Registrikood: 70000303  
Veebileht: <http://www.konkurentsiamet.ee>

Konkurentsiamet on Justiitsministeeriumi valitsemisalas tegutsev valitsusasutus, kellel on juhtimisfunktsioon ja kes teostab riiklikku järelevalvet ja kohaldab riiklikku sundi konkurentsi, energeetika, ühisveevärgi, postside, raudtee ja lennundustegevuse valdkondades.

## Tööülesanded

Kas sind innustab mõte aidata luua digilahendusi, mis muudavad Eesti vee-ettevõtluse läbipaistvaks, tõhusaks ja jätkusuutlikuks? Konkurentsiamet otsib DigiVee projektijuhti, kes koordineerib ja veab ameti rolli Eesti vee- ja kanalisatsiooniteenuste digiarenduses.

### DigiVesi – Eesti veemajanduse uus tase

DigiVesi on veereformi kõrval arendatav riiklik koostööplatvorm, mis toetab kohalikke omavalitsusi ja vee-ettevõtteid strateegilises juhtimises, ressursikasutuse optimeerimises ja läbipaistvas aruandluses. Konkurentsiameti projektijuht tagab, et arendatavad lahendused vastavad nii riigi kui ka regulatsiooni vajadustele.

### Peamised ülesanded

- DigiVee projekti Konkurentsiameti-poolsete tegevuste koordineerimine ja tööplaanide koostamine.
- Koostöö Kliimaministeeriumi, vee-ettevõtjate ja teiste sidusrühmadega.
- DigiVee arenduste sisu ja kvaliteedi jälgimine ning tagasiside andmine.
- Projekti tulemuste tutvustamine ameti juhtkonnale ja ministeeriumidele.
- Aruandluse tagamine ja teadmiste süsteemne talletamine.

## Nõuded kandidaadile

### Töökogemus

Vähemalt 3 aastat projektijuhtimise kogemust

### Haridustase

Bakalaureus

### Keeleoskus

| Keel | Kõnes | Kirjas |
|------|-------|--------|
| Eesti keel (nõutud) | C1 - väga hea | C1 - väga hea |

### Arvutioskus

Spetsialisti tase

### Ootused kandidaadile

- Vähemalt 3-aastane projektijuhtimise kogemust, soovitavalt avalikus sektoris või IT-arenduste valdkonnas.
- Kasuks tuleb arusaam veemajanduse või infrastruktuuri toimimisest.
- On hea, kui mõistad monopoolsete ettevõtete hinnaregulatsiooni põhimõtteid ja laiemat raamistikku, oskust näha tervikpilti ja seoseid süsteemsel tasandil.
- Kõrgharidus.
- Väga head planeerimis-, analüüsi- ja suhtlemisoskused.
- Oskus luua koostöösidemeid ning hoida fookus tulemustel.
- Eesti keele väga hea oskus kõnes ja kirjas.

## Omalt poolt pakume

- Võimalust kujundada Eesti vee-ettevõtluse tuleviku digiraamistik.
- Mõjusa eesmärgiga tööd, mille tulemused mõjutavad kogu riigi veemajandust.
- Koostööd kogenud ekspertide ja partnerasutustega.
- Paindlikku töökorraldust, sh võimalust töötada üle Eesti.
- Palka alates 3100 eurot.
- 35-päevast põhipuhkust (lisaks tervisepäevi).

## Töökoha andmed

**Asukoht:** Harju maakond, Tallinn, Kesklinna linnaosa, Tatari tn 39

**Kodus töötamise võimalus:** Jah

**Vabade töökohtade arv:** 1

**Töötasu (bruto):** Alates 3100 EUR

**Tööaeg:** Täistööaeg

**Tööaja täpsustus:** Tegemist on tähtajalise töökohaga.

**Töösuhte kestus:** Tähtajaline

**Tööle asumise aeg:** Niipea kui võimalik

## Kandideerimise info

**Kandideerimise tähtaeg:** 30.11.2025

**Vajalikud dokumendid:** CV

**Kontakt:**  
Marili Tammeorg  
Personalinõunik  
Tel: +372 667 2402  
E-post: <marili.tammeorg@konkurentsiamet.ee>
